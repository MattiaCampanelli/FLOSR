# Crocchette di patate e 'nduja

## Ingredienti

-	Patate (1,5kg)
-	'Nduja (un bel po')
-	Mozzarella da pizza (250g)
-	Parmigiano (100g)
-	4 uova
-	Olio per friggere o di semi di girasole (75cl)
-	Farina "0" (q.b.)
-	Pangrattato (q.b.)
-	Spezie
    - 	Sale grosso (q.b)
	-	Pepe (q.b)
	-	Noce Moscata (q.b)

## Contorni

-	Verdure ripassate in padella (scarola, cicoria, cime di rapa)

## Cosa Bere

-	Kellerbier
-	Acqua (molta)

## Preparazione

Mettete le patate a bollire in una pentola capiente con un pugno di sale.
Intanto che le patate si cuociono, tagliare la mozzarella a rettangolini (più o meno 2x20x20mm). 
In padellino, sciogliete la 'nduja a fuoco bassissimo e con un filo d'olio.

*Cominciate a bere la keller.*

Dopo circa 15 minuti, prendete una forchetta e infilzate una patata. Se si rompe facilmente a metà vuol dire che sono pronte.

Mettete le patate sotto l'acqua fredda e pelatele. Fatto questo, passatele nello schiacciapatate. 
Se non ne possedete uno, schiacciatele con cura con una forchetta o un mestolo direttamente all'interno di una ciotola.

Aggiungete ora alle patate il parmigiano, 1 uovo, il sale, il pepe e la noce moscata. Mescolate bene con un mestolo, continuando a schiacciare le patate.
Lasciate infine raffreddare il composto e infilatelo (se possibile) nel frigo per un'ora. Questo indurirà le patate, rendendole facilmente modellabili e meno appiccicose.

*Potete continuare a bere la keller.*

Preparate 3 ciotole: 1 con la farina, una con le rimanenti uova sbattute e salate, 1 con il pangrattato.
Tirate fuori il composto di patate dal frigo.

Prendete un cucchiaio di composto e lavoratelo con le mani (infarinatevi le mani prima) fino a raggiungere la forma di una pallina. 
Ora schiacciate il mezzo con le dita così da formare una conca.
Dentro la conca infilate in ordine una fetta di mozzarella, un pò di 'nduja (q.b.), un'altra fetta di mozzarella.
Chiudete la pallina, lavorandola ancora per qualche istante. Se necessario, aggiungete un po' di composto.

Passate la pallina nella ciotola della farina, compattandola per bene. 
Poi adagiatela con un cucchiaio nella ciotola con l'uovo, per pochi istanti e facendo attenzione a non distruggerla.
Infine passatela nella ciotola con il pangrattato.

Mettete l'olio a scaldare in una pentola fonda.

*Aprite un altra keller*

Appena l'olio è abbastanza caldo (ci sono mille modi diversi per capirlo) adagiateci le crocchette, massimo 3 per volta.
Toglietele dall'olio quando ben dorate e poggiatele su un vassoio con della carta assorbente.

**FINE**







