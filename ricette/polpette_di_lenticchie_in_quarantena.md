# Falafel di lenticchie alla quarantena

## Ingredienti

-	Lenticchie secche (boh, 250g?)
-	Farina di ceci (q.b.)
-	Semi di sesamo (1 cucchiaino)
-	Olio (q.b.)
-	Aglio (1 spicchio)
-	Prezzemolo (1 ciuffo)
-	Pangrattato (q.b.)
-	Spezie
    - 	Sale (q.b)	
    -	Pepe (q.b)
	
## Contorno

-	Si potrebbero accompagnare con una salsa di yogurt a base d'aglio e menta.
-	Se hai voglia, fai direttamente una Tzatziki.

## Cosa Bere

-	Stout

## Preparazione

Sciaquate le lenticchie e mettetele a bollire in abbondante acqua salata (lasciatele sobollire a fuoco basso). 
Se usate lenticchie in barattolo non vi giudica nessuno.
In una ciotola mettete aglio tritato fine, il prezzemolo, i capperi, i semi di sesamo e poca acqua (ah, sale e pepe q.b.).
Frullate il tutto e mettete la ciotola da parte.

Dopo circa 30 minuti, quando le lenticchie saranno belle mordide, spegnete il fuoco. 
Andranno scolate molto bene, quindi aiutatevi con uno scolapasta e schiacciatele.
Non fate i geni del male, se lo scolapasta è a 'maglia larga', usate altro.

Frullate anche le lenticchie. Poi inseritele in una ciotola e aggiungete la salsina di prima.
Aggiungete a poco a poco farina di ceci e mescolate con una forchetta, fino a quando il composto non inizierà ad addensarsi.
Aggiungete un paio di cucchiai di pangrattato e continuate a mescolare.
Il composto deve avere la densità adatta per essere lavorato. Non fatele troppo dense se no mangiamo sampietrini.
Fatto questo prendete la ciotola e mettetela in frigo un po', un'ora circa. Si addenserà ulteriormente.

*Potresti bere una Stout, che dici?*

Accendi il forno, impostalo a 200°C intanto. Prepara una teglia con un foglio di carta forno.

Riprendi l'impasto, metti in un piatto del pangrattato con semi di sesamo, sale e pepe. 
Inizia a fare delle piccole polpette (bagnati le mani prima) e passale nel pangrattato, per poi adagiarle sulla teglia.
Bagnati le mani con dell'olio d'oliva e riprendi in mano tutte le polpette, delicatamente, in modo che si inumidiscano superficialmente.

Inforna il tutto per quanto serve. 

**FINE**
