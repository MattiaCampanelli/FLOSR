# Ragù sbagliato

## Ingredienti

-	Macinato bovino 350g
-	Macinato suino 350g
-	Speck (150g in fette da 2mm)
-	Passata di pomodoro (500ml)
-	Acqua (2L ++)
-	Sale (q.b.)
-	Pepe (q.b.)
-	1 cipolla Bianca
-	2 carote
-	1 gambo di sedano
-	Olio d'oliva (3 cucchiai)
-	1 bicchiere di vino bianco (secco, non proprio una merda)

## Contorni

-	Ma facci una pasta (all'uovo magari)

## Cosa Bere

-	Barbera
-	Acqua (molta)

## Preparazione

Preparate un trito abbastanza fine con la cipolla, le carote e il sedano. A parte tagliate a striscioline lo speck.
Prendete una pentola capiente e mettete a scaldare i 3 cucchiai d'olio. Buttateci dentro il trito e cuocete a fuoco vivace. Dopo un minuto aggiungeteci lo speck.

Mescolate con frequenza. Quando il trito comincia a imbrunire, aggiungete il macinato e abbassate di poco la fiamma.
Spaccatelo la carne con il mestolo, continuando a mescolare. Comincerà, a poco a poco, a rilasciare acqua. Lasciatela evaporare tutta.

*Direi che possiamo aprire il Barbera*

Quando tutta l'acqua sembra essere evaporata, sfumate la carne con il bicchiere di vino bianco. Aspettate nuovamente che il tutto si asciughi.

Abbassate la fiamma al minimo. Versate nella pentola il pomodoro e i 2L d'acqua. Salate e pepate a piacere. Riportate il ragù a bollore, dopodiché lasciatelo sobbollire (bollire pian pianino) per almeno 2 ore.

Quando il ragù comincerà ad asciugarsi, aggiungeteci altra acqua. Più il ragù rimane sul fuoco, meglio è. Indicativamente si ottiene un ragù accettabile dopo 2 ore di cottura. 
Se volete invece un ragù ottimale, vi conviene aspettarne 4.

**FINE**







